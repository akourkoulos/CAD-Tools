## ΕΙΣΑΓΩΓΗ

Συνεχίζοντας την ιεραρχική σχεδίαση (προσομοίωση επί του προκειμένου), σκοπός της υλοποίησης αυτής είναι από ένα flat netlist για τον μίνι-προσομοιωτή μας να εξαχθούν στοιχεία που θα δημιουργήσουν δύο netlist, μαζί με την πληροφορία για την σειρά με την οποία θα προσομοιωθούν. Επειδή στην γενική περίπτωση το πρόβλημα είναι NP-complete εμείς θα έχουμε ένα «βολικό» dataset, και συγκεκριμένα αυτό του ripple carry adder (RCA) που μπορεί να «σπάσει» σχετικά εύκολα αφού σε οποιοδήποτε κρατούμενο μπορεί να χωριστεί ο γράφος. Γνωρίζουμε επίσης ότι πρόκειται για ένα συνδυαστικό κύκλωμα που απεικονίζεται στην ιδιαίτερα βολική δομή Directed Acyclical Graph. 

Γιατί το κάνουμε αυτό, αφού δεν είναι συνηθισμένο να εξάγουμε δομή από επίπεδο netlist; Η αλήθεια είναι ότι εν μέρει εξάγουμε δομή από επίπεδο netlist αλλά όχι απαραίτητα με φορμαλιστικό τρόπο. Αν έχουμε placement από standard cells σε πολλαπλές σειρές, τότε προσπαθούμε  ότι είναι «κοντά» να μπαίνει στην ίδια σειρά (με όρους  τυπωμένων κυκλωμάτων αυτό το βρίσκουμε από το ratsnest). Λόγω υπολογιστικής πολυπλοκότητας δεν ψάχνουμε για την βέλτιστη λύση, αλλά για μία «αρκετά καλή» λύση

## ΣΚΟΠΟΣ 

Στην παρούσα υλοποίηση θα χρησιμοποιήσουμε τα αποτελέσματα των προηγούμενων υλοποιησεων για να εξαγάγουμε πληροφορία εξάρτησης από την επίπεδη δομή – αυτή η πληροφορία μπορεί να κάνει στην γενική περίπτωση αποτελεσματικότερη την προσομοίωση του συστήματός μας. Από τα αποτελέσματα της τρίτης υλοποίησης θα δημιουργήσουμε ένα επίπεδο netlist ενός αθροιστή με διάδοση κρατουμένου (Ripple Carry Adder – RCA) με τουλάχιστον οκτώ Bits τελεστέους. Αυτό το netlist είναι το αρχείο εισόδου. Το αποτέλεσμα  θα είναι δύο αρχεία, ιδίου format, τα οποία μπορούν να προσομοιωθούν ξεχωριστά. 

## FORMAT ΕΙΣΟΔΟΥ KAI ΑΠΟΤΕΛΕΣΜΑΤΑ

Το format του αρχείου εισόδου ουσιαστικά είναι αυτό του set 2, αλλά δημιουργημένο από τους κώδικες του set 3. Για τώρα θεωρούμε ότι ένας αθροιστής τελεστέων 8 Bits (A7..A0, B7..B0, CIN) με διάδοση κρατουμένου είναι το ζητούμενο αλλά μπορεί να δοκιμαστεί και με μεγαλύτερους αθροιστές. 

## ΔΟΜΕΣ ΔΕΔΟΜΕΝΩΝ ΚΑΙ ΔΙΕΞΑΓΩΓΗ

Η βασική δομή δεδομένων που χρησιμοποιείται είναι ένας κατευθυντικός μη κυκλικός γράφος (Directed Acyclical Graph). Από αυτόν διεξάγονται δύο γράφοι (δηλαδή θα κάνουμε τον γράφο μας bipartite), από τους οποίους δημιουργουνται τα αρχεία εξόδου. Με δεδομένο ότι δεν χρησιμοποιούμε  CMOS switches ή tristates, η κατευθυντικότητα των ακμών σε κόμβους του γράφου είναι εύκολο να βρεθεί, ακόμη και σε επίπεδο συνδεσμολογίας τρανζίστορ: αρχή μίας ακμής είναι (πάντα) ένα (ή περισσότερα) PMOS Drain που συνδέεται με (ένα ή περισσότερα) NMOS Source, και  τέλος ακμής είναι πάντα ένας αριθμός «ζευγών» από PMOS και NMOS Gates.

Η διεξαγωγή της υλοποίησης έγκειται στο «χρωματισμο» όλων των κόμβων με τέτοιο τρόπο που να μπορούμε να βρούμε τι μπορεί να «σπάσει» και τι όχι. Για το ζητούμενο dataset ο γράφος ξέρουμε ότι μπορεί να «σπάσει» σε οποιοδήποτε κρατούμενο. Άρα έχουμε και ένα δεύτερο πρόβλημα να διαλέξουμε ένα από αυτά τα σημεία ώστε να είναι (τηρουμένων των αναλογιών) ισορροπημένα τα δύο μέρη στα οποία «σπάει» ο γράφος.  Δηλαδή, υπάρχει κάποιος κόμβος που θα μετατραπεί σε δύο: έναν κόμβο εξόδου (για το πρώτο αρχείο εξόδου) και ένα κόμβο εισόδου (για το δεύτερο αρχείο εξόδου). Τα χρώματα μπαίνουν με τέτοιο τρόπο ώστε το pull up και το pull down κάποιας συνδεσμολογίας να καταλήγουν στο ίδιο αρχείο εξόδου. Αυτό είναι εύκολο, με την έννοια του ότι όπου έχουμε κόμβους Source/Drain που ενώνονται μεταξύ τους (είτε PMOS είτε NMOS), αυτοί (πάντα) ανήκουν στην ίδια πύλη και πρέπει να χρωματίζονται κατάλληλα ώστε να μην καταλήξουμε όταν «σπάσουμε» την έξοδο της πύλης το pull up και το pull down να καταλήξουν σε διαφορετικά αρχεία.   

