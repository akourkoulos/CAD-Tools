## ΣΚΟΠΟΣ 

Στην υλοποίηση αυτή θα χρησιμοποίήσετε τα αποτελέσματα του set 5 ώστε να επιβεβαιώσουμε πως ο γράφος που έχει εξαχθει στo set 5, σε επίπεδο πυλών πλέον, είναι ομομορφικός με τον γράφο ενός FA (πύλες και συνδεσμολογία). Κάνουμε λοιπόν μία πολύ απλή μορφή formal verification που εξαγάγει ισοδυναμία προς κάποιο κύκλωμα αναφοράς από συνδεσμολογία πυλών, χωρίς να λείπουν ή να περισσεύουν πύλες, σήματα εισόδου, ή έξοδοι, και άρα η λογική ισοδυναμία αποδεικνύεται (με απλουστευτικό μεν αλλά μαθηματικά σωστό τρόπο).  Επίσης ομομορφικοί γράφοι αλλά αποτελούμενοι από διαφορετικές πύλες εντοπίζονται ως μη ισοδύναμοι, καθώς και ελλειπείς γράφοι εντοπίζονται. Επομένως, ο κώδικάς  βρίσκει τον μέγιστο υπογράφο που ταυτίζεται με το πρότυπο, όπου αν η ταύτιση είναι πλήρης έχουμε και επιβεβαίωση της συνδεσμολογίας, άρα και απόδειξη του κυκλώματος. Οι είσοδοι μίας π.χ. NAND_2 μπορούν να θεωρηθούν ισοδύναμες. 

## FORMAT ΕΙΣΟΔΟΥ KAI ΑΠΟΤΕΛΕΣΜΑΤΑ

Το format του αρχείου εισόδου είναι αυτό του 5ου set. Ένα αντίγραφο του ιδίου κυκλώματος είναι το κύκλωμα αναφοράς, σε επίπεδο πυλών. Το  netlist για τις τρεις πύλες NOT, NOR_2, NAND_2 υπαρχει ήδη. Το αρχείο εξόδου είναι μία αναφορά σε ASCII μορφή που έχει κατ’ αρχήν μία γραμμή που λέει ότι τα δύο κυκλώματα είναι / δεν είναι ισοδύναμα, και κατόπιν δύο στήλες με την αντιστοίχιση κόμβων και ακμών του ενός ως προς το άλλο, δηλαδή του κυκλώματος υπο εξέταση σε σχέση με το «ορθό» κύκλωμα (golden standard). 

## ΔΟΜΕΣ ΔΕΔΟΜΕΝΩΝ ΚΑΙ ΔΙΕΞΑΓΩΓΗ  

Η βασική δομή δεδομένων που χρησιμοποιειται παραμένει ένας κατευθυντικός μη κυκλικός γράφος (Directed Acyclical Graph). Στην υλοποίηση αυτή μπορεί πύλες, σύρματα, κλπ. να είναι ανακατεμένα. Για τον λόγο αυτό παραμένουμε σε FA,ώστε να είναι μεν μικρό το κύκλωμα, αλλά ρεαλιστικός ο αλγόριθμος, οι δομές δεδομένων, κλπ.  
